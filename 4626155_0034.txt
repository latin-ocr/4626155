-25-

32. uasa et fragmenta a Boeblauio Sami eruta atque in
museum Cassellense delata: inter quae urceum formae Milesiae
et discum exstare loti calycibus ornatos (cf. Naukratis I tab. 5, 1)
Loeschckeius certiorem me fecit.

33. fragmenta Lesbi et in Ponti Emtini oris reperta, nunc
Londini ad‘seruata, in quibus loti calyces se uidisse Loeschckeius
benigne mecum communicauit.

²34. uasa et fragmenta Naucrati eruta et summatim de-
scripta (Naukratis I 49. II 48): craterae et bases eis aptae, tri-
podes (?)‚ paterae, disci commemorantur, nonnulla ornamentis
rubris pictis atque etiam anaglyptis 1 decorata. imprimis autem
inscriptionibus memorabilia sunt„ quibus nisus Loeschckeius
(AAnz. 1891, 18) haec uasa a Lesbiis, qui cum Samiis et Mi-
lesiis Naucratim coloniam deduxerunt, facta esse demonstrauit.
cum uero totam quam enumerauimus seriem tam arctis uinculis
cohaerere uideamus, ut alterum ab altero diuelli non possit,
Lesbiis haec uasa omnia tribuenda esse censeo. quod si inter
singula satis graues intercedunt discrepantiae, monendum est
antiquissima exempla, quae sola colorem caeruleum exhibent,
saeculo fere toto distare a recentioribus, in quibus pauca tan-
tum ornamenta atque minus adcurate picta, imprimis loti caly-
ces, occurrunt. neque ornamentis anaglyptis Naucratitis prohi-
bemur, quominus uasa illa pulcherrima Vetuloniensia saeculo fere
uetustiora, de quibus supra (p. 8 sqq.) fusius disseruimus, et ipsa
Lesbi facta esse nobis fingamus. atque o'mnino quaecunque ua-
sorum seriei propria sunt, cum Lesbia origine optime congru-
unt. inter formas praeter hydriam, urceum, pateram, quae Ionica
esse uidimus, amphorae duae imprimis memorandae sunt: qua-
rum altera ex pithi forma Ionica orta est 2, alteri praeter Nico-
sthenis, quem Ionem fuisse Loeschckeius (AZ 1881 35 sqq.)
certissimis argumentis demonstrauit, similis exstat amphora
Berolin. 1855 (Pottier BCH XVII 432) et ipsa Ionica. a Les-
biis igitur hanc formam Etrusci figuli acceperunt.

Figurae extremis tantum lineis pictae, deinde coloribus

¹ palmulas, spiras, ornamenta papauerum capitibus similia occurrere
Lo eschckeius mihi dixit.

2 cf. pithos Naucratiticos et cos qui in cista eburnea Clusina ex-
pressi sunt.

