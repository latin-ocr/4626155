-137 .-.

qui gladio serpentis bicipitis collum perfodit¹: quae omnia arte
admodum rudi atque puerili lineis scalptis in bernice expressa
sunt. iam inde ad uasorum seriem adhuc satis paruam dedu-
cimur, quae bernice et ipsa inducta iam non ornamentis tantum
sed figuris scalptis decorata sunt:

’ 1. 2. urcei duo Florentini inter se compares (Vetr. II
1750. 1751), formae utris similis„ in Pescia Romana uico una
cum urceis palmulis Phoeniciis ornatis effossi, quibuscum et ar-
gilla et bernice omnino congruunt. descripsit Gsellius (Vulci 489).
rotulae ansarum rotis quaternorum radiorum, collum punctorum
>rosis albis ornantur. humerus bacilla exhibet scalpta atque picta,
corpus animalium zonas duas2 lineis compluribus albis rubris·
que diuisas. infima corporis pars, quae sola bernice inducta non
est, radiis caret. animalia, dextr. omnia conuersa, arte admodum
singulari atque rigida expressa sunt, ad exemplaria aenea scalpta
aperte conformata. extremae lineae scalptae, internae uel scalptae
uel, ut corporum fasciae (cf. supravp. 4), albo colore impositae,
alae recuruatae colore rubro cum bernice alternante, crura ex-
terna omnia rubro, interna albo colore picta sunt, nonnum·
quam limbis reseruatis, ut in uasis Lesbiis factum uidimus.
reliquae corporum partes coloribus carent. atque eadem ratione
colores et in rosis uariati sunt et in palmula Phoenicia, qua et
ipsa arctissime urcei nostri cum illis de quibus iam egimus
coniunguntur.

3. amphora magna Florentina, Visentiae eruta 3, formae
classis nostrae propriae, nisi quod anulus duplus in medio collo
bernice inducto lineisque rubris et albis cincto deest. humerus
bacillis rudibus ornatur, quae metoparum in modum aui aquatico

1 nostra tab. II 2: Herculem hydram adgressum figulus exprimere
studuit.

2 nostra tab. H ὃς ibices, sphinges, gryps formae singularis, alis
bullaque carens, equi pantherae leones alati: accedunt ulula pantherae
caudae insidens, pampini, palmula Phoenicia, rosae circulis inscrip-
tae (εἰ. hydriam Lesbiam).

3 Not. d. Sc. 1886, 310, nr. 3: in eodem sepulcro uasa reperta
sunt protocorinthia, nigra Etrusca antiquissima, uascula uitro metallico in-
ducta, neque tamen ullum uas pictum Etruscum, quod arte cum nostro
comparari possit.

