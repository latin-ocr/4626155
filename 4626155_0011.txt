.—2—- r

flamma ab altera tantum parte urgente. quod cum optime figuli
uenissent, pro sua quisque libidine nigra uel rubra uasa uel
bicolora fingebant: Troiani nigra praetulisse uidentur, rubra
Cyprii et gens illa antiquissima certo non Aegyptiae originis,
cuius uasa permulta Fl. Petrie in sepulcris prope Thebas *sitis
atque XI. dynastiae. tribuendis effodit. quae uasa quamquam
formis a Troianis Cypriisque plerumque diuersa sunt, exempla
tamen exstant, quac a Phrygiis Al. Koertei opera erutis uix di-
stinxeris. toto igitur mari Aegaeo inter tricesimum et uicesimum
circiter a. Chr. saeculum eandem artem figulinam‚ singulis in
regionibus haud ita multum uariatam, in usu fuisse uidemus.
Atque inde ab antiquissimis temporibus uasa et adcurate
expolire1 et ornamentis geometricis incisis, lineis rectis atque
tortis, circulis uel semicirculis eodem centro descriptis deco·
rare figuli solebant, neque eo contenti mox lineas rudi stilo in
cretam antequam coqueretur incisas coloribus rubro et albo
explere coeperunt: cuius artis exempla et Troiana complura
exstant et urceolus quem Gordii Koerteius eruit, satis, uenuste
illa ratione ornatus, sed quamquam geometrica illa ornamenta
in schemata certa atque satis elegantia figulos antiquissimos re-
degisse apparet‚ figuras uel animalium uel hominum exprimere
nondum didicerant. sane et Troiae uasa figuris incisis ornata
reperta sunt (e. g. Schliemann Ilios 461), sicut plastica quoque
animalia admodum rudia uasis adglutinata occurrunt (uelut
AM XI 209), et inter uasa Thebis eruta nonnulla struthiocamelos
palmasque incisas exhibere Petrius tradit: neque 'uero certa iam
atque constantia artis elementa sunt, sed figulorum quorundam
arbitrio debentur. quod uero fragmentum attinet'Troianum ho-
mine leonem adgresso ornatum, huic multis saeculis postquam
fictum erat, neque integro, sed iam confracto figuras incisas esse ·
acutissime Milchhoeferus contendit2.

¹ adeo hac in arte figuli illi antiquissimi prouecti verant, ut a posteris
uix superati sint: uelut fragmenta Phrygia Bonnae adseruantur tam bene ex-
polita, ut a Cumano saec. ut uidetur VI. tribuendo dignosci prorsus non possint.

2 Zschr. f. Ethn. 1893, 367: neque tamen neglegendum est, artem
illam in Aeolica ora in usu mansisse, cum reliquis locis iam diu abole-
uisset: id quod uasis nigris a Koldeweyo Neandriae conlectis atque
s. VII. tribuendis (Neandria 14-16, 19) confirmatur. cf. Doerpseldt Troia
1893, 109 116.

 

