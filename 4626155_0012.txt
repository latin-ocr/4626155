-3-

In Italia rudem illam atque peruetustam artem, quae „terra-
mare“ dicitur, saec. X. uel ΙΧ. noua excepit, quae a Villa-
noua uico nomen traxit: quam Graecae esse originis, siue a
mercatoribus Graecis uel Phoenicibus importata est, siue a gente
Graeca ex antiquis sedibus pulsa atque in Italia nouas petente,
inter omnes constat. atque uasa quidem fictilia qua ratione ad
exemplaria e laminis aeneis tenuissimis clauisque coniunctis facta,
a rudibus atque incultis formis ad uenustiores certasque pro-
cesserint, tam bene Barnabeius libro de sepulcris Narce erutis
scripto (Mon. ant. IV 182) exposuit, ut argumentis ab eo prolatis
uix quicquam addendum sit. neque tamen satis monuit, quanta
affinitas, imprimis formarum, inter uasa Italica et antiquissima
illa maris Aegaei intercedat: quod si quis uasa ingentis uetu-
statis, quorum magna copia in Sicilia nuper reperta est ¹, in
comparationem uocauerit‚ facile sibi persuadebit, utriusque artis
discrepantias non tantas esse, ut eiusdem artis antiquissima
exempla esse Troiana uel Cypria, media Sicula, Italica recen-
tiora statuere uetemur: artis scilicet non uno loco, sed omnibus
maris medii oris florentis, unum proponam exemplum, poculum
Troianum, quod δέπας dicitur (e. g. Ilios 598) ad cornus simi-
litudinem conformatum, additis ansis duabus (quae exemplis
Thebanis Petrii desunt): cui et simillima in Sicilia detecta sunt
(Not. d. Sc. 1891, 349), et prouectiora, deorsum planata, collo
a corpore distincto (Andrian l. c. tab. IV, 10), qualia Troiae
quoque inueniuntur (Ilios 600): atque ab hac forma facile tra-
ducimur acl Italicam, initio paruam atque deformem, mox ad
cantharum huic arti peculiarem progressam, cuius ‘ansae plexae
saepe arietum· capitibus ornantur.

Talia igitur uasa, ei< terra mixta nigrescente admodum
rudi atque graui manibus, non rota ficta et ornamentis geome-
tricis decorata, omnibus Etruriae locis facta sunt, quoad medio
circiter saec. V11. nouum a Graecis impetum ars accepit. hoc
enim tempore et opera aenea Graeca et uasa protocorinthia
plurima in Etruriam deferre mercatores coeperunt: neque picta

 

¹ pauca olim exempla cognita erant, ab Andriano (Praehist. Stud.
in Sic. Zeitschr. f. Ethn. 1878 Suppl. 35 sqq.) conlecta: cf. Annali 1877,
572 1880, 21. plura nuper cum in agro Leontino (Not. d. Sc. 1887, 301.
1891, 349). tum in Syracusano (Mon. ant, ΙΙ tab. I) effossa sunt! ·

