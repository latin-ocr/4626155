 

-39-

leonis crura humana denotantis lecythus Berolinensis cum amphora

Δ Florentina conectitur: neque igitur inter se neque a uasis pal-

mulis Phoeniciis et semicirculis decoratis illa secernenda esse
censeo. ’ ’

Ad originem uero totius classis inuestigandam a palmulis
Phoeniciis,- peculiari eius ornamento, procedendum est, quod
iure ut uidetur Phoenicibus, quibus tot opera temere tribui
solent, uindicatur: antiquissima sane uestigia eius in Aegypto
occurrunt, ut in armilla aurea Thebana (Prisse d’Av. II 91, 14)
uel arca lignea picta (Ohn. Richter Kypros tab. 89), quae XVIII.
uel XIX. dynastiis tribuenda sunt: cum uero temporibus illis
Aegyptios a Syris plura didicisse constet ¹, cumque in monu-
mentis illis nondum certa atque definita ornamenti forma, sed
flores tantum spiraeque similem in modum composita cernan-
tur, inde ad originem eius indagandam nihil certi lucramur.
propria uero palmulae Phoeniciae forma patera exhibetur aenea
(saec. IX.) Phoenicia (uel Syria) Niniue eruta (Layard II 62):
cui subiungendi sunt cippi sepulcrales, qui quin Phoenicii sint
dubitari nequit (Mus. Napol. 18), praeterea monumenta in Sar-
dinia² atque imprimis in Cypro3 reperta. singulae palmulae
uel zonae earum in uno quod sciam opere caelato in Graecia
reperto (lamina argentea Olympiae effossa Ol. IV tab. 37, 693)
occurrunt, frequentissimae in exemplis antiquissimis in Etruria
erutis, quae quamuis Phoenicibus abiudicanda sint, tamen plura

 

¹ atque exemplar quoque Syrium, qualia Aegyptiis praesto fuisse
nobis fingamus, exhibetur lamina aenea Parisina (Mus. Napol. 21, 4),
quam saec. XII. Furtwaenglerus (Roschers Lex. I 1750) tribuit: in qua
palmulae Phoeniciae ut ita dicam primordia apparent.

² ut anulus aureus Bull. arch. Sardo 1858, 74, armilla Tharri eruta
(Perrot 111 835), scarabaeus (ibid. 237).

³ et singulae palmulae occurrunt, ut columnarum capitula, in quibus

¹palmulis ‘loti flores addi solent (Mus. Napol. 33, Ohn. Richter Kypros

tab. 58, 59), ornamenta aurea (Perrot 111 835) et argentea (Ohn. Richter
Kypros tab. 113, 7), et plures palmulae altera alteri arboris in speciem
impositae, quales persaepe cum in anaglyptis (ut in sarcophago Amathu-
siaco Perrot ΙΙΙ 60819, in statuae fragmento Ohn. Richter tab. 91, in cippo
sepulcrali Perrot 111 131 cf. 133, al.) atque gemmis (Cesnola·Stern Cypern
tab. 79, la) apparent, tum sollemnes pateris illis sunt argenteis (ut Mus.
Napol. 10) uulgo Phoenicibus tributis atque fortasse in Cypro uel Creta
factis (cf. cingulum argenteum AIhb. II tab. 8).

