-12-7 N*

illo peculiari, nisi quod in argenteo humiliorem locum flabella
obtinent. fictili uero scypho prorsus similis Narce erutus (Mon.
ant. IV 306), tertius, lamina argentea introrsum obductus, e
magno sepulcro Caeretano in museum Gregorianum (ΙΙ 103)
delatus est. quae uasa omnia, si quid uideo, Etruscis prorsus
abiudicanda sunt: atque cum ornamentum illud flabello simile et
pars eius, quam flabellum dimidiatum dicamus, uasis nigris
scalptis peculiaria sint, a scypho illo argenteo, quem Etruscae
originis certo non esse uidebimus, uasa nostra seiungi omnino
non posse censeo. mox uero Etrusci tam bene artem illam
imitati sunt, ut saepe in singulis exemplis dubii haereamus,
ipsisne an Graecis tribuenda sint. quam ad rem diiudicandam
maximi momenti sunt formae, quoniam Graecas formas et Graeco
figulo tribuere licet et indigenae, huic tantum artis Etruscae anti-
quioris proprias. illas igitur formas primo loco iam enumere-
mus 1 :

Ι. scyphi formae protocorinthiae, quorum optimi iam
commemorati sunt. accedunt Cornetani duo (Not. d. Sc. 1890,74)
et Vindobon. 181—183 Masn.

ΙΙ. paterae formae Corinthiae ansis binis instructae²z exempla
sunt Berol. 1506—1510 et Vindobon. 185: accedit egregium ⁹
Narce erutum (Mon. ant. IV 330), non flabellis sed zona figu-
rarum ornatum: homo ceruum hasta permagna adortus, equus,
ulula palmulae insedens, leo iuba ad caudam usque protensa
ornatus, qui crus humanum faucibus tenet. de hoc uase, prae-
terea inscriptione Etrusca insignito, infra fusius agetur(

111. lecythi formae protocorinthiae: flabellis et radiis ornatae

Berol. 1517. 1518, ornamentis geometricis artis protocorinthiae r

Berol. 1533 et Brunsuig. AAnz. 1890‚7: quas omnes Graecas
esse existimo, Etruscas· uero Vindobon. 187, radiis deorsum
conuersis auiumque zona uolantium admodum rudi ornatam,
et fortasse etiam Berolin. 1542, quae equitem exhibet equosque
duos, quorum suffragines spiris duplis (cf. supra p. 4) ornatae sunt.

IV. canthari formae Graecae, ab antIquiore Etrusca om·

 

¹ exempla affero quae mihi quidem praesto sunt: longe plura ex-

stare non ignoro.
2 hanc sormam Corinthiis non peculiarem, sed Ionicam esse infra

uidebimus.

