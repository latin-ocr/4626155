’ Quae hic propono non-plenum atque absolutum opus, sed
prima tantum eaque imperfecta esse temptamina primus ipse
profiteor. etenim cum iam dudum inter uasa Graeca saec. V11.
grauissimi momenti esse ea perspexissem, quibus uariis ratio·
nibus atrum colorem figuli indidissent, et inter se omnia affini-
tate quadam coniuncta esse, quam adcuratissime originem eorum
atque historiam inuestigandam mihi proposui. cum uero plurima
eaque ‚clarissima musea, Romana imprimis atque Parisina‚ ipsi

. mihi perscrutari fas non fuerit, cumque uasa de quibus hic age—
‚tur pleraque· spreta atque neglecta iaceant neque in catalogos

omnia recepta sint, neque plenos singularum classium indices
neque certum de unaquaque quaestione iudicium proferre pos-
sum: quorum tamen utrumque mox retractata atque aucta disser-
tatione praestaturus sum. interim exoptatum restat officium, ut
gratias agam uiris doctis qui thensauris quibus praepositi sunt
benigne me admiserunt atque ut uasa nonnulla publici iuris
facerem concesserunt: imprimis Adolfo Furtwaengler Monacensi
et Ludouico Milani Florentino, qui beneuole studiis-meis faue—
runt, deinde Carolo Baumann Mannhemiensi, Carolo Franci Or-

* nietam, Petro Nardi-Dei Clusino, Erico Pernice Berolinensi, Carolo

Si‘ttl Virceburgensi‚ Eduardo Wagner Caroliruhensi‚ necnon F ainae
comiti Oruietano, qui quanta liberalitate egregium suum museum
curiosis examinandum praebeat quicunque illud perlustrauit ex-
pertus est.

l. De uasis uetustissimis quae lineis incisis ornata sunt.

Artis figulinae Graecae quae quidem nouimus exempla -

antiquissima ea ratione ficta sunt, ut uasa e terra rudi manibus

’ formata primum igni fumoso imponerentur, deinde, cum fuligine

totam cretam permanante nigrum colorem duxissent, igni aperto
coquerentur, quo factum est, ut prout igni uehementiori aut
debiliori per longius aut breuius temporis spatium uasa expo-
nerentur, aut colorem illum nigrum retinerent, aut, sicut in late·
ribus coquendis accidit, rubra fierent, uel utriusque coloris, .

1

