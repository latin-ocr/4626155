...8- - χ

noua, quibuscum in eisdem sepulcris saepe coniuncta sunt, imi-
tantia. · ⁸ .

De his igitur uasis ut iam agamus, ab exemplis duobus
procedendum est prorsus singularibus, in sepulcro antiquissimo
ducis Vetuloniensis erutis (Not. d. Sc. 1887 tab. 16), cantharum

dico et cyathum pede coni simili anuloque cum corpore .

coniuncto nisum, ausaque alta et uenuste recuruatavinstructum,
quae ansa ad exemplum laminae aeneae conformata est'1:
quam formam, artis Etruscae recentioris propriam, antiquissimae
esse originis cyathis probatur aeui Mycenaei in Sicilia erutis
(Annali 1877 E, Mon. ant. ΙΙ, tab. 1) et ipsis nigris, e quibus
noster aperte pendet. atque canthari quoque Vetuloniensis forma
singularis est, cum ansae ita conformatae sint, ut ex laminis
aeneis tenuibus et bacillis illis infixis constare uideantur: quibus
similes ansas cum amphora antiquissima Clusina, colore> fusco
non lucente picta 2, tum cantharus praebet a Micalio (Mon. in.
3l,7) editus, qui triangulis scalptis et animalibus formis impressis
ornatur. accedit cantharus antiquissimus in eodem sepulcro
Vetuloniensi repertus (Not. d. Sc. 1887 tab. 15‚1), e terra mixta
admodum rudi fictus, qui similem quidem, neque tamen cum
nostro prorsus congruentem ansarum formam exhibet.

Vasa nostra cum ex eadem argilla leuissima atque sub-
tilissima ficta ex interiore parte eisdem fere figuris anaglyptis
atque lineis minutissimis scalptis3 ornata sint, eidem utrumque
figulo tribuendum esse cense0. medium locum in utroque rota
quattuor radiorum occupat, circa quam leones alati tres ita dispo-
siti sunt, ut duo inter se conuersi pedes priores iungant, tertius
alterius illorum caudam faucibus teneat, cum alterius pede pos-
teriore ipsius pes teneatur. sic egregie figulus animalia in anu-
lum ut ita dicam continuum coniunxit. leones arte insigni eadem-
que seuera expressi sunt: corpora exilia atque tenuissima, alae
singulae exiguae recuruatae, linguae protensae, costae atque
genitalia sedulo indicata. totum uas e caelato exemplari pendere

 

1 inscriptionem Etruscam, qua pes cingitur, postea demum incisam
esse censeo,

2 Annali 1878 R: simillima est Boston. 81 p. 66 Robinson.

3 cyathi ansae lineis, corporis pars exterior loti florum zona, utrisque
scalptis, ornatur.

